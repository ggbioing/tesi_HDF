\section{Modello del paziente}
L'organismo umano è un sistema molto complesso formato da molti sottosistemi interagenti fra loro altrettanto complessi, come ad esempio il sistema cardio-circolatorio, nervoso, respiratorio, digerente, \ldots
La dialisi è una procedura terapeutica che serve a ristabilire, per quanto possibile, un equilibrio chimico e volumetrico dell'organismo e, per questo motivo, verrà considerata solo quella parte dell'organismo direttamente coinvolta negli scambi di liquidi e soluti, ignorando tutto il resto.

Quello che è racchiuso in \figurename\ref{schema_generale} dalla linea tratteggiata grigia e recante l'etichetta ``\textsc{Paziente}'' rappresenta ciò che può essere considerato il paziente nel contesto dialitico: si tratta di un recipiente, formato da tre compartimenti sempre più profondi e capienti, separati da due membrane semipermeabili: la membrana capillare e la membrana cellulare. Questo schema è tratto da Guyton et al. \cite{guyton}. Nella realtà fisiologica, tuttavia, non esistono compartimenti e membrane così ben definiti. Nell'organismo umano infatti le cellule, e ciò che racchiudono, sono distribuite in maniera omogenea in tutto il volume corporeo; lo spazio interstiziale è un ambiente identificato topologicamente dal percorso che i metaboliti compiono per passare dall'apparato circolatorio alle cellule; il volume plasmatico è contenuto nelle arterie, vene e capillari dell'organismo. Per le mebrane cellulari e capillari il discorso è analogo: esistono numerose membrane di ambo i tipi sparse omogeneamente all'interno del volume corporeo. Per semplificare la trattazione matematica si è deciso di semplificare il problema andando a ``concentrare'' i volumi cellulari, interstiziali ed ematici, distribuiti nell'organismo, in tre compartimenti nettamente divisi dalle membrane appropriate: la topologia degli scambi di massa e volume, nonostante questa azzardata semplificazione, resta inalterata.

\subsection{Bilancio di massa nel compartimento intra-cellulare}
L'equazione che descrive il bilancio di massa per il soluto $(s)$ all'interno del compartimento intracellulare è:
\begin{equation}
	\frac{dM_{ic}^{(s)}}{dt} = G_{ic}^{(s)}+ \Phi_{ic}^{(s)}
	\label{eq:dMic}
\end{equation}
dove:
\begin{itemize}
	\item $G_{ic}^{(s)}$ è il tasso di generazione del soluto $(s)$ all'interno delle cellule;
	\item $\Phi_{ic}^{(s)}$ è il flusso di massa del soluto $(s)$ verso l'interno del compartimente intracellulare.
\end{itemize}
\begin{figure}[htb]
	\centering
		\includegraphics[width=0.5\textwidth]{immagini/massa_ic.eps}
				\caption{Scambio di soluto nel compartimento cellulare.}
\end{figure}
La formula per $\Phi_{ic}^{(s)}$ è data dall'equazione (\ref{flusso_ic}) e cioè:
\begin{equation}
	\Phi_{ic}^{(s)} = - k^{(s)} \bigl(C_{ic}^{(s)} - \beta^{(s)} C_{is}^{(s)}\bigr)
	\label{eq:phi_ic}
\end{equation}
in cui, come già spiegato in \textsection\ref{trasp_cel}:
\begin{itemize}
	\item $k^{(s)}$ è il coefficiente di trasferimento di massa per il soluto $(s)$, proporzionale alla velocità del processo di scambio fra spazio interstiziale e intracellulare;
	\item $\beta^{(s)}$ è il rapporto all'equilibrio fra concentrazione intracellulare $C_{ic}^{(s)}$ e interstiziale $C_{is}^{(s)}$ del soluto $(s)$.
\end{itemize}
La concentrazione del soluto $(s)$ può essere espressa in funzione della sua quantità e del volume in cui è distribuito. Per quanto riguarda il compartimento intracellulare, vale ovviamente:
\begin{equation}\label{eq:ovvia}
	C_{ic}^{(s)} = \frac{M_{ic}^{(s)}}{V_{ic}}
\end{equation}
Se si considera l'effetto Donnan (\textsection\ref{sec:donnan}), si può scrivere la concentrazione interstiziale in funzione di quella plasmatica, ovvero:
\begin{equation}
	C_{is}^{(s)} = \alpha_d^{(s)}\cdot C_{pl}^{(s)}
	\label{eq:donnfrac}
\end{equation}
in cui $\alpha_d^{(s)}$ è il coefficiente di Donnan per il soluto $(s)$, il cui calcolo è esposto in Appendice \ref{app:A}.
Ora, poiché il compartimento extracellulare è formato dal compartimento interstiziale più quello plasmatico, per la conservazione della massa vale che:
\begin{align*}
	M_{ex}^{(s)} &= M_{is}^{(s)} + M_{pl}^{(s)} \\
	             &= C_{is}^{(s)} V_{is} + C_{pl}^{(s)} V_{pl}
\end{align*}
e considerando l'equazione (\ref{eq:donnfrac}) è possibile scrivere:
\begin{equation}\label{eq:meno_ovvia}
	M_{ex}^{(s)} = C_{is}^{(s)} V_{is} + \frac{C_{is}^{(s)}}{\alpha_d^{(s)}} V_{pl}
\end{equation}
da cui si ricava:
\begin{equation*}
	C_{is}^{(s)} = \frac{M_{ex}^{(s)}}{V_{is} + V_{pl}/\alpha_d^{(s)}}
\end{equation*}
A questo punto, considerando nullo il tasso di generazione intracellulare del soluto,si può riscrivere l'equazione (\ref{eq:dMic}) nel seguente modo:
\begin{equation}
	\frac{dM_{ic}^{(s)}}{dt} = - k^{(s)} \biggl(\frac{M_{ic}^{(s)}}{V_{ic}} - \beta^{(s)} \frac{M_{ex}^{(s)}}{V_{is} + V_{pl}/\alpha_d^{(s)}}\biggr)
\end{equation}

\subsection{Bilancio di massa nel compartimento extra-cellulare}
Il bilancio di massa nel compartimento extra-cellulare tiene conto dei flussi di soluto attraverso la membrana capillare e attraverso la membrana del dializzatore, e si tratta di flussi di perdita e quindi negativi, in formule:
\begin{equation}
	\frac{dM_{ex}^{(s)}}{dt} = -\Phi_{ic}^{(s)} -\Phi_{hdf}^{(s)} + Q_s\cdot C_s^{(s)}
\end{equation}
in cui:
\begin{itemize}
	\item $Q_s$ è la portata del fluido di sostituzione (ovvero la portata di pre- o post-diluizione), letta sul monitor della macchina;
	\item $C_s^{(s)}$ è la concentrazione del soluto $(s)$ nel liquido di sostituzione, calcolata con l'Eq.(\ref{eq:liquido});
	\item $\Phi_{ic}^{(s)}$ è data dall'equazione (\ref{eq:phi_ic}),
	\item $\Phi_{hdf}^{(s)}$ è calcolata con l'Eq.(\ref{phihdf}).	
\end{itemize}
\begin{figure}[htb]
	\centering
		\includegraphics[width=0.8\textwidth]{immagini/massa_ex.eps}
				\caption{Scambio di soluto nel compartimento extracellulare.}
\end{figure}
Vale la pena precisare ancora il calcolo di $\Phi_{hdf}^{(s)}$. Dalla teoria esposta in \textsection\ref{sec:HDF}, risulta:
\begin{multline}\label{eq:phihdf}
		\qquad \Phi_{hdf}^{(s)} = (1-FF)\cdot \biggl[D^{(s)}\biggl(\alpha_d^{(s)} C_{in}^{(s)} - C_d^{(s)}\biggr)+\Phi_t^{(s)} \biggr] + \ldots \\
		                 + FF\cdot \biggl[Q_{in}-(1-\eta^{(s)})Q_f\biggr] C_{in}^{(s)} \qquad
\end{multline}
col termine convettivo pari a:
\begin{equation*}
	\Phi_t^{(s)} = Q_f \bigl(1-\sigma^{(s)}\bigr) \frac{C_{in}^{(s)} + C_d^{(s)}}{2}
\end{equation*}
Si ricordi che $FF$ è la frazione di filtrazione, pari al rapporto $Q_f/Q_{in}$ fra acqua filtrata e acqua in ingresso al dializzatore. Il calcolo dei coefficienti $D^{(s)}$, $\alpha_d^{(s)}$, $\sigma^{(s)}$ è affrontato in Appendice \ref{app:B}. I valori di concentrazione $C_d^{(s)}$ dei soluti nel liquido di dialisi, sono forniti dall'Eq.(\ref{eq:liquido}).

\subsection{Bilancio volumetrico nel compartimento intracellulare}
La variazione nel tempo del volume intracellulare, dipende, attraverso il coefficiente $K_f$ (permeabilità della membrana cellulare all'acqua), dalla differenza osmotica fra spazio intracellulare e spazio interstiziale. In formule:
\begin{equation}\label{eq:vicnot}
	\begin{split}
	\frac{dV_{ic}}{dt} &= Q_{ic}\\
										 &= \gamma K_f \cdot \Delta Osm \\
	                   &= \gamma K_f \sum_j{\sigma_j\biggl(C_{ic}^{(j)}-C_{is}^{(j)}\biggr)}
	\end{split}
\end{equation}
\begin{figure}[htb]
	\centering
		\includegraphics[width=0.5\textwidth]{immagini/vol_ic.eps}
				\caption{Scambio di fluido nel volume cellulare.}
\end{figure}
in cui $\gamma=0,93$ è il coefficiente di correzione che tiene conto dell'interazione osmotica fra i soluti, e $\sigma_j$ è il coefficiente di riflessione della membrana cellulare nei confronti del soluto $j$ (ricordiamo che l'effetto osmotico è dovuto ai soluti che \textit{non} passano la membrana).
In condizioni di equilibrio, e cioè qualora sostituissimo alle concentrazioni intracellulari e interstiziali dell'Eq.(\ref{eq:vicnot}) gli opportuni valori ricavati dalla \tablename~\ref{tab:osmolarit} in Appendice \ref{app:A}, si dovrebbe ottenere, per definizione di ``condizione di equilibrio'', che la variazione temporale del volume intracellulare si annulli. Così come è scritta, l'Eq.(\ref{eq:vicnot}) non soddisfa questa condizione. Ciò è dovuto al fatto di non aver considerato, nella sommatoria, tutti i soluti presenti nellorganismo, solo parte dei quali è tabulata in \tablename~\ref{tab:osmolarit}. Ovviamente è impossibile, data la loro numerosità, considerarli tutti. Ciò non toglie che comunque, nel calcolo dei flussi osmotici, si generi
involontariamente un disequilibrio causato dai soluti mancanti allappello. Per risolvere questo problema si è pensato, utilizzando un approccio \textit{teleologico}
\footnote{\textit{`` [\ldots] in fisiologia la dottrina teleologica risulta indubbiamente utile; anche se è ufficialmente respinta, i pericoli che comporta la sua adozione sono assai modesti [\ldots] ''}.Tratto da A.~C.~Burton, Fisiologia e Biofisica della Circolazione.}, di ipotizzare quanto segue. 
Quando si prendono in considerazione i soluti che interessa analizzare, indipendentemente dalla loro numerosità, ci saranno sempre degli altri soluti, esclusi dal calcolo, che \textit{all'equilibrio} (ovvero \textit{asintoticamente}) ne bilanceranno l'attività osmotica in quantità pari in modulo a quella dei soluti inclusi nel calcolo. In altre parole, nel momento in cui i soluti di interesse raggiungeranno lo stato di equilibrio potremmo ipotizzare che quelli esclusi dal calcolo siano distribuiti in maniera tale che il sistema smetta di evolvere.
\newline
\indent
A questo punto, è doveroso fare un breve \textit{excursus} per precisare cosa intendiamo, quantitativamente, per ``stato di equilibrio'' In questa trattazione abbiamo deciso di usare, come stato di equilibrio, quello stato, calcolato ad ogni iterazione, in cui le concentrazioni plasmatiche, interstiziali e intracellulari, abbiano fra loro \textit{gli stessi rapporti numerici} di quelli di \tablename~\ref{tab:osmolarit}. Analogamente, definiamo i \textit{volumi di equilibrio} quei volumi plasmatici, interstiziali e intracellulari, che hanno fra loro \textit{gli stessi rapporti numerici} di quelli in \tablename~\ref{tab:volumi_guyton}. Precisiamo che queste quantità di equilibrio, che il sistema asintoticamente tende a raggiungere, devono essere ricalcolate ad ogni iterazione.

Per ricavare i volumi asintotici di equilibrio, ad ogni iterazione si eseguirà il seguente algoritmo di calcolo:
\begin{align}
		V_{tot,\infty}      &= V_{ic}+V_{is}+V_{pl}   \qquad \text{con $V_{ic}$, $V_{is}$, $V_{pl}$, valori correnti}\\
		V_{pl,\infty}       &= 3/42  \cdot V_{tot,\infty} \\
		V_{is,\infty}       &= 11/42 \cdot V_{tot,\infty} \\
		V_{ic,\infty}       &= 28/42 \cdot V_{tot,\infty} \\
\end{align}
Per ricavare le concentrazioni asintotiche:
\begin{align*}
		M_{tot,\infty}^{(s)} &= M_{ic}^{(s)}+M_{ex}^{(s)} \qquad\qquad \text{con $M_{ic}$, $M_{ex}$, valori correnti}\\
		                     &= V_{pl,\infty}\cdot C_{pl,\infty}^{(s)} + V_{is,\infty}\cdot C_{is,\infty}^{(s)}  + V_{ic,\infty}\cdot C_{ic,\infty}^{(s)} \\
		                     &= V_{pl,\infty}\cdot C_{pl,\infty}^{(s)} + V_{is,\infty}\cdot\alpha^{(s)}C_{pl,\infty}^{(s)}  + V_{ic,\infty}\cdot\alpha^{(s)}\beta^{(s)}C_{pl,\infty}^{(s)}   \\
		                     &= C_{pl,\infty}^{(s)} \biggl(V_{pl,\infty} + \alpha^{(s)}\bigl(V_{is,\infty} + \beta^{(s)}V_{ic,\infty}\bigr)\biggr)
\end{align*}
da cui si ricava:
\begin{align}
		C_{pl,\infty}^{(s)} &= \frac{M_{ic}^{(s)}+M_{ex}^{(s)}}{V_{pl,\infty} + \alpha^{(s)}\bigl(V_{is,\infty} + \beta^{(s)}V_{ic,\infty}\bigr)} \\
		C_{is,\infty}^{(s)} &= \alpha^{(s)} C_{pl,\infty}^{(s)} \\
		C_{ic,\infty}^{(s)} &= \beta^{(s)}  C_{is,\infty}^{(s)} 
\end{align}
\newline
\indent
Tornando ora ad occuparsi dell'equazione che descrive la variazione del volume intracellulare. Alla luce di tutte le considerazioni fatte sin ora, è possibile costruire il termine \textit{differenza osmotica asintotica} nel seguente modo:
\begin{equation}
	\Delta Osm_{\infty} = \sum_j{\sigma_j\bigl(C_{ic,\infty}^{(j)}-C_{is,\infty}^{(j)}\bigr)}
\end{equation}
Affinché l'Eq.(\ref{eq:vicnot}), con la quale si è partiti, possa soddisfare la condizione che una volta inseriti valori di equilibrio la derivata temporale si annulli in un tempo finito, deve essere modificata e assumere la seguente forma:
\begin{equation}\label{eq:vicyes}
	\begin{split}
	\frac{dV_{ic}}{dt} &= Q_{ic}\\
										 &= \gamma K_f \bigl(\Delta Osm - \Delta Osm_{\infty}\bigr)
	\end{split}										 
\end{equation}
che esplicitata diventa:
\begin{equation*}
	\frac{dV_{ic}}{dt} = \gamma K_f \biggl(\sum_j{\sigma_j\bigl(C_{ic}^{(j)}-C_{is}^{(j)}\bigr)} - \sum_j{\sigma_j\bigl(C_{ic,\infty}^{(j)}-C_{is,\infty}^{(j)}\bigr)}\biggr)
\end{equation*}

\subsection{Bilancio volumetrico nel compartimento interstiziale}
La variazione nel tempo del volume interstiziale, dipende sia dalla portata $Q_{ic}$ di liquido che dall'interstizio passa nel compartimento intracellulare, sia dalla portata $Q_{fc}$ di liquido che filtra, attraverso le pareti capillari, dal compartimento plasmatico. Quantitativamente:
\begin{equation}
	\frac{dV_{is}}{dt} = - Q_{ic} + Q_{fc}
\end{equation}
\begin{figure}[htb]
	\centering
		\includegraphics[width=0.8\textwidth]{immagini/vol_is.eps}
				\caption{Scambio di fluido nel volume interstiziale.}
\end{figure}
la portata $Q_{ic}$ si ricava dall'Eq.(\ref{eq:vicyes}). Per quanto riguarda la portata di filtrazione capillare, essa dipende dalla permeabilità della membrana capillare e dalla differenza di pressione cui è sottoposta. In formule:
\begin{equation}\label{eq:qfcnot}
	Q_{fc} = \rho(L_a+L_v)\cdot P_{fc}
\end{equation}
I parametri $L_a$ e $L_v$ rappresentano rispettivamente le permeabilità nella zona arteriosa e venosa della membrana capillare\footnote{questi elementi sono in parallelo fra loro e, poiché la premeabilità idraulica è analoga alla conduttanza elettrica, la premeabilità/conduttanza totale di due elementi posti in parallelo è data dalla somma delle singole permeabilità/conduttanze.}; il parametro adimensionale $\rho$ serve a dare variabilità alla permeabilità dei capillari, in quanto questa varia da paziente a paziente (diabete, stato infiammatorio, \ldots).
La pressione di filtrazione $P_{fc}$ dipende dalla pressione idraulica media nel letto capillare, dalla pressione idraulica dell'interstizio, e dalla differenza di pressione oncotica fra plasma e interstizio, cioè:
\begin{equation}
	P_{fc} = \biggl(\frac{P_{ac}+P_{vc}}{2} - P_{is}\biggr) - \Delta \Pi
\end{equation}
in cui la differenza di pressione oncotica $\Delta \Pi$ è calcolata con la formula di Landis-Pappenheimer in base alla concentrazione proteica dei rispettivi compartimenti. Le pressioni idrauliche si calcolano a partire dai volumi, attraverso i valori di \textit{compliance} o \textit{elastanza} dei compartimenti:
\begin{align}
  P_{is} &= E_{is} (V_{is}-V_{is,0}) + P_{is,0} \qquad \text{con $E_{is}=$ elastanza dell'interstizio}\\
	P_{ac} &= \frac{1}{Cc} (V_{pl}-V_{pl,0}) + P_{is,0} \qquad \text{con $C_c=$ compliance capillare} \\
	P_{vc} &= 15\text{ mmHg} \qquad \text{costante}
\end{align}

Se ora si dà nuovamente uno sguardo al riquadro ``paziente'' di \figurename\ref{schema_generale}, si nota che è stato tralasciato un importante dettaglio di bilancio fra plasma e interstizio: il sistema linfatico. Il sistema linfatico, quando non è compromesso da particolari patologie, svolge l'importante funzione di regolare il bilancio volumetrico fra plasma e interstizio favorendo, ad esempio, lo spostamento di liquidi e proteine dall'interstizio al plasma in caso di edema interstiziale \cite{guyton}. Per tenere in considerazione anche il sistema linfatico si utilizzerà anche in questo caso, per semplicità, un approccio teleologico. L'ipotesi operativa è che la funzione del sistema linfatico sia identificata da una pressione \textit{efficace}, che bilancia la pressione di filtrazione capillare $P_{fc}$. Questa pressione efficace, la si ipotizza pari in modulo alla pressione di filtrazione capillare calcolata utilizzando i valori asintotici di equilibrio, cioè:
\begin{equation}
	P_{fc,\infty} = \biggl(\frac{1/C_c\cdot V_{pl,\infty} + P_{vc}}{2} - E_{is}\cdot V_{is,\infty}\biggr) - \Delta \Pi_{\infty}
\end{equation}
Con quanto appena esposto, l'Eq.(\ref{eq:qfcnot}) diventa:
\begin{equation}\label{eq:qfcyes}
	Q_{fc} =  \rho \bigl(L_a+L_v\bigr)\cdot \bigl(P_{fc}-P_{fc,\infty}\bigr)
\end{equation}
ed effettuando le sostituizioni opportune, la variazione nel tempo del volume interstiziale è descritta dall'equazione:
\begin{equation}\label{eq:dVis}
	\frac{dV_{is}}{dt} = - \gamma K_f \bigl(\Delta Osm - \Delta Osm_{\infty}\bigr) + \rho \bigl(L_a+L_v\bigr)\cdot \bigl(P_{fc}-P_{fc,\infty}\bigr)
\end{equation}


\subsection{Bilancio volumetrico nel compartimento plasmatico}
La variazione nel tempo del volume plasmatico è descritta dall'equazione:
\begin{equation}\label{eq:dVpl}
	\frac{dV_{pl}}{dt} = -Q_{fc} - Q_{uf}
\end{equation}
\begin{figure}[htb]
	\centering
		\includegraphics[width=0.8\textwidth]{immagini/vol_dia.eps}
				\caption{Scambio di fluido nel volume plasmatico.}
\end{figure}
in cui $Q_{fc}$ è dato dall'Eq.(\ref{eq:qfcyes}), e $Q_{uf}$ è la portata di ultrafiltrazione, cioè la portata che permette la perdita di peso del paziente durante la seduta dialitica. Bisogna fare attenzione a non confondere la portata di ultrafiltrazione con la portata di filtrazione del filtro dializzatore. Quest'ultima è infatti data dalla somma di ultrafiltrazione e portata di diluizione. Nell'Eq.(\ref{eq:dVpl}) infatti non compare la portata di diluizione proprio perché tutto il liquido di diluizione immesso nel circuito ematico, viene filtrato dal dializzatore.